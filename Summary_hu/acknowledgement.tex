% !TeX spellcheck = hu_HU
\begin{chapquote}{Zsolt 121,2}
``Az Úr ad nekem segítséget, aki az eget és a földet alkotta''
\end{chapquote} 

Először is szeretném megköszönni témavezetőmnek, Prószéky Gábornak az évek során nyújtott megannyi segítséget és a folyamatos támogatását.
Ugyanakkor, hálával tartozom Novák Attilának a konzultációkért és az értékes javaslatokért.
Köszönöm Wenszky Nórának, hogy fáradhatatlanul igyekezett csiszolni az angol íráskészségemet és közreműködött e dolgozat hibáinak javításában.

Köszönöm még munkatársaimnak a mindig jó hangulatú és inspiráló szakmai beszélgetéseket, továbbá hálás vagyok nekik a feledhetetlen ebéd- és kávészünetekért is. 
Köszönet illeti a közös munkáért Laki Lacit, Siklósi Borit, Indig Balázst és Mátyus Kingát.
Továbbá hálás vagyok a 314-es szoba lakóinak Endrédy Pistinek, Yang Zijian Győzőnek, Sass Bálintnak, Miháltz Marcinak, Simonyi Andrásnak és Varasdi Karesznak a közös munkáért és a derűs légkörért.

Köszönettel tartozom a Pázmány Péter Katolikus Egyetemnek és az MTA-PPKE Magyar Nyelvtechnológiai Kutatócsoportnak hogy befogadtak és munkámat végig támogatták.
Hála illeti az egyetem korábbi és jelenlegi vezetőit, Roska Tamás, Nyékyné Gaizler Judit és Szolgay Péter, akik lehetőséget biztosítottak tanulmányaim elvégzéséhez.
Szeretnék még köszönetet mondani Hubay Katinak és Adorján Líviának, akik mindig türelemmel és megértéssel szervezték messzi utaink problémás ügyeit.

A közreadott eredmények a TÁMOP 4.2.1.B -- 11/2/KMR-2011–0002 és 4.2.2/B -- 10/1–2010–0014 projektek részleges támogatásával jöttek létre.

Végül, de nem utolsó sorban szeretnék köszönetet mondani családomnak.
Köszönöm feleségemnek, Jucusnak kitartó támogatását, türelmét és a sok-sok bátorítást.
Hálás vagyok szüleimnek és öcsémnek, Tominak, hogy tanulmányaim során mindig mellettem voltak és minden lehetséges módon segítettek.

